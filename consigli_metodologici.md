# Alcuni consigli per evitare errori nella creazione di un questionario su Google Form
## Domande a scelta multipla
Nel caso vogliate creare una domanda a scelta multipla, cioè che permette di selezionare più categorie di risposta, il tipo di domanda da scegliere tra quelle proposte da Google Form è "Caselle di controllo" e non "Scelta multipla".
Se avete selezionato il tipo di domanda giusta, accanto ad ogni categoria di risposta avrete un quadratino.

Quando create una domanda con la possibilità di più risposte, non inserite nelle categorie di risposta delle virgole, perchè questo crea poi problemi nell'analisi dei dati.
Infatti, Google Form inserisce in matrice le risposte alle domande a scelta multipla in una sola colonna in cui le varie risposte sono separate da una virgola.
## Risposte aperte - Risposta breve
Quando create una risposta aperta e come opzione scegliete "Risposta breve", in automatico Google Form vi crea la possibilità di inserire solo valori numerici.
Per poter inserire del testo come risposta è necessario cliccare sui tre puntini in fondo a destra della sezione di creazione della domanda e cliccare su "convalida della risposta".
A questo punto aprire il menù a tendina corrispondente a "Numero" e scegliere l'opzione "Testo".

## Creazione di nuove domande
Quando create una nuova domanda all'interno di una sezione utilizzando il menù sulla destra (figura del cerchio con +), fate attenzione a non confondervi nella selezione del menù con quello della sezione, altrimenti la nuova domanda non sarà creata sotto la domanda appena fatta ma all'inizio della sezione.

## Scala Likert con etichette verbali
La maniera più intuitiva per creare una Likert con etichette verbali su Google Form è utilizzare una "griglia a scelta multipla".
Purtroppo, nella visualizzazione da smartphone le categorie a destra risultano tagliate ed è necessario scorrere per visualizzarle.
Per ovviare a questo inconveniente, si possono costruire le Likert con una domanda "Elenco a discesa". Questo non permette più di avere lo sviluppo orizzontale del continuum ma ha il vantaggio di essere visualizzato correttamente da smartphone e riduce, tra l'altro, il rischio di response set nel caso di una batteria. 

